---
layout: post
category: [方言, 隨筆]
infotext: '近腔學習碰着瓶頸 又回想起眼老早個事體 心情有眼窩塞'
---
{% include JB/setup %}

<script src="{{ BASE_PATH }}/assets/audiojs/audio.js"></script>
<script>
  audiojs.events.ready(function() {
    audiojs.createAll();
  });
</script>


來自KOKIA個ありがとう

##### `The audio file has been reduced into 32 kbit.`

<audio src="{{ BASE_PATH }}/files/2014-09-22-瓶頸算數回憶/KOKIA-ありがとう.lite.mp3" preload="none"></audio>

## 瓶頸

主要是突然之間發現之前對Topic Model個理解忒過膚淺 目前做個眼實驗結果與想象當中個完全弗搭 想想真是一天世界 弗曉得之前自家
一日到夜輕飄飄爲了眼啥

急也急弗來 一切推倒從新來過罷 多看看人家哪恁做 多受受啓發 多做做實驗

同學也碰着瓶頸 也算是同是天涯淪落人 一道奮鬥罷 哈哈 除此還能哪恁

唉 啥辰光吾個算數也能夠應手得心

百尺竿頭求上進 ^_^

## 人情世故

由於該兩日心情弗暢 搭別人聊天也是卵子夜天 神之烏之

弗經意覺着噶熟悉個感覺 就是老早個事體記弗清爽 該種感覺也是印象深刻 哪恁可能忘記得掉

自家勒嗨人情世故方面真是一竅弗通 講講是一直講要注意注意改進改進 弄弄又是僵掉

開頭個首歌還是幾年前上日本音樂鑑賞伊門課個辰光 老師放個 後首來該眼音樂又有新個插曲

想想幫別人講自家歡喜該眼歌 還是老要勇氣個哈 哈哈

## 大概就是伊個辰光失望之極罷

伊留了張紙條 講是儂噶歡喜學習就學習罷 吾回來只看到該張紙頭 人已經弗勒該了

當辰光好像也沒哪恁想去彌補 或是受挫遂罷 具體事體是哪恁個也記弗清爽 應該是老早就先有弗快 也就弗了了之

回想起來當辰光爲啥會伊恁 自家也搞弗懂自家是哪恁想個 呵呵

一直也是弗通人情 伊也是處處讓吾罷 辰光長了也沒人能夠沒失望 加之該桩事體 算是爲之後個事體又一處伏筆罷

唉 凡事難買早曉得 覅再犯同樣個錯誤了罷

春江流水弗復返 浪子回頭金弗換